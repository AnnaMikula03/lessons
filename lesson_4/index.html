<!DOCTYPE html>

<html lang="uk">

<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link href="https://fonts.googleapis.com/css?family=Lobster:regular&display=swap" rel="stylesheet">
	<link href="https://fonts.googleapis.com/css?family=Caveat:regular,500&display=swap" rel="stylesheet">
	<link href="https://fonts.googleapis.com/css?family=Montserrat:regular,900,italic&display=swap" rel="stylesheet">
	<link rel="stylesheet" href="css/style.css">
	<title>Lesson 4</title>
</head>

<body>

	<header class="header">
		<div class="header__container">
			<h1>Азовське море</h1>
			<br>
			<br>
			<ul class="header__menu">

				<li><a href="#h-1">Географія</a></li>

				<li><a href="#h-2">Геологічна будова</a></li>

				<li><a href="#h-3">Клімат</a></li>

				<li><a href="#h-4">Течії</a></li>

				<li><a href="#h-5">Рослинний і тваринний світ</a></li>

				<li><a href="#h-6">Автор ВУЕ</a></li>

			</ul>
			<br>
			<br>
		</div>

	</header>

	<main class="main">

		<div class="main__container">


			<section class="geography">
				<div class="geography__container">

					<h2 id="h-1" class="geography__title">Географія</h2>
					<br>
					<div class="geography__text">

						<p>Лежить між 45°16’ і 47°17’ пн. ш. та 33°36’ і 39°21’ сх. д. Керченською протокою сполучене з Чорним морем. Площа — 39 тис. км², об’єм води — 290 км³. Пересічна глибина — 7,4 м, максимальна — 15 м (наймілководніше море Землі). Південні береги Азовського моря погорбовані, урвисті; західні переважно низькі, піщані; коса Арабатська стрілка відокремлює від моря затоку Сиваш. На північному заході розташовані Обитічна, Бердянська та Білосарайська затоки, відокремлені від моря низовинними косами. Підводні продовження цих кіс утворюють піщані обмілини. На північному сході моря виділяють Таганрозьку затоку. Островів мало (Черепаха, Довгий, Піщані), вони невеликі за площею, низовинні. В Азовське море впадає Дон, а також невеликі, маловодні річки (Лозуватка, Обитічна, Берда, Кальміус), що течуть у межах України.</p>

					</div>
					<br>
				</div>
			</section>

			<section class="structure">

				<div class="structure__container">

					<h2 id="h-2" class="structure__title">Геологічна будова</h2>
					<br>
					<div class="structure__text">

						<p>Западина Азовського моря є залишком більш давнього крейдово-ранньоміоценового морського басейну Північного Причорномор’я, в межах якого у результаті проявів складчастості в середньому міоцені утворився Кримський півострів. Як тектонічна структура западина Азовського моря виникла в зоні зчленування Кримського та Кавказького сегментів Середземноморського геосинклінального поясу і Східноєвропейської платформи. Це — неотектонічна депресія, заповнена відкладами неогену (вапняки, піски, алеврити, глини) і антропогену (вапнякові конгломерати, піски, алеврити, суглинки, мули, у південній частині грязьовулканічна брекчія). Структурна основа западини Азовського моря сформувалася на Скіфській платформі. В її геологічній будові, дослідженій геофізичними методами, виділяють три окремі структури: Північний Азовський прогин, Азовський вал і його південний ступінь, який окремі дослідники називають Південним Азовським прогином. Північний Азовський прогин являє собою тектонічну депресію на межі Східноєвропейської та Скіфської платформ, заповнену мезозойськими і кайнозойськими відкладами, ускладненими численними складками. Азовський вал, склепіння якого міститься на глибині 500–1500 м, сформувався як підняття фундаменту Скіфської платформи; південне крило поступово переходить у південний ступінь (Південний Азовський прогин), частково розміщений на більш давньому Індоло-Кубанському прогині. Південний ступінь розвивався як синкліналь з численними локальними складками в осадочних відкладах. Тут відомі підводні грязьові вулкани. З мезозойськими, олігоценовими і міоценовими відкладами западини Азовського моря пов’язані поклади нафти й газу, з пліоценовими — залізних руд. З ропи Сиваша одержують кухонну та інші солі.</p>

						<p>Дно Азовського моря переважно рівне, з рівномірним зростанням глибин до центру улоговини. У прибережній частині дно вкрите піском та черепашкою, на окремих ділянках поширені мули. В центральній частині Азовського моря серед донних відкладів переважають глинисті мули.</p>

					</div>
					<br>

				</div>
			</section>

			<section class="climate">

				<div class="climate__container">

					<h2 id="h-3" class="climate__title">Клімат</h2>
					<br>
					<div class="climate__text">

						<p> Азовське море розташоване у помірному поясі, його клімату властиві континентальні риси. Найчіткіше це простежується у північній частині моря, для якої характерні холодна зима й сухе жарке літо. Взимку особливості погоди на Азовському морі визначаються впливом Сибірського антициклону з сильними північно-східними і східними вітрами та різким похолоданням, влітку — впливом відрогу Азорського антициклону, який загалом зумовлює малохмарну теплу погоду. Пересічна температура повітря у прибережній смузі взимку змінюється від –1 °С (у південній частині моря) до –6 °С (у північній частині), влітку дорівнює +22…24 °С. Відносна вологість повітря взимку — 80–90 %, влітку — 55–75 %. Пересічна річна кількість опадів зменшується зі сходу на захід від 500 до 340 мм.</p>

						<p>Формування водної маси Азовського моря відбувається насамперед за рахунок водообміну з Чорним морем (надходить в Азовське море 33,8 км³ води за рік, витікає — 49,2 км³) та стоку річкових вод (37 км³), переважно річок Кубані й Дону. Значна частина води Азовського моря витрачається на випаровування (34 км³), за рахунок атмосферних опадів до моря надходить 13,5 км³ води щорічно. Пересічна річна температура води у південній частині Азовського моря — бл. +12 °С, у північній — +11 °С. Температура поверхневого шару води влітку — +25…30 °С і вище, взимку — переважно 0…–3 °С, на крайньому півдні — від 0 до +3 °С. Повністю Азовське море замерзає лише в суворі зими (товщина льоду сягає 80–90 см). Льодостав триває з грудня до березня. Пересічна солоність води Азовського моря становить 13,8 ‰. Цей показник постійно зростає внаслідок зарегулювання річкового стоку й відповідно зменшення припливу прісних вод. Сезонні коливання солоності не перевищують 1 ‰. У центральній і південній частинах Азовського моря солоність становить 13–14 ‰, у східній (Таганрозька затока) зменшується до 2–5 ‰. Максимальна солоність моря у затоці Сиваш — до 250 ‰. Середній багаторічний рівень Азовського моря — 30 см. Протягом року він змінюється від +18 см (у червні) до –14 см (у листопаді). Згінно-нагінні коливання рівня спостерігаються восени і взимку (до 2–3 м у Таганрозькій затоці), сейшеві — до 40 см.</p>

					</div>
					<br>
				</div>
			</section>

			<section class="currents">

				<div class="currents__container">

					<h2 id="h-4" class="currents__title">Течії</h2>
					<br>
					<div class="currents__text">

						<p>Поверхневі течії Азовського моря, які утворюють загальну циклонічну циркуляцію, спрямовану проти стрілки годинника, залежать головно від напряму і швидкості вітрів. У холодний період року у басейні моря переважають північно-східні та східні вітри, у теплий — південно-західні і західні. Швидкість течій — 10–20 см/с, під час тривалих штормових вітрів може досягати 125 см/с. Хвильові процеси в Азовському морі характеризуються розвитком крутих хвиль (висотою до 1 м) з невеликим періодом. У холодний період року при північно-східних вітрах висота хвиль сягає 2 м і більше (за відсутності льодового покриву).</p>

					</div>
					<br>
				</div>
			</section>


			<section class="world">

				<div class="world__container">

					<h2 id="h-5" class="world__title">Рослинний і тваринний світ</h2>

					<br>

					<div class="world__text">
						<p>Рослинний і тваринний світ Азовського моря характеризується високою біологічною продуктивністю. Біомаса фітопланктону досягає 200 г/м³. Навесні та восени переважають діатомові водорості, влітку — перидинієві. Іноді спостерігається розвиток синьо-зелених водоростей. Донна флора моря відносно бідна: бурі, червоні й зелені водорості, морська трава, мікроводорості, а також бактерії. Розвиток флори Азовського моря у цілому забезпечує високий ступінь розвитку біомаси зоопланктону (до 1,5 г/м³), який включає близько 400 видів — від одноклітинних до риб і ссавців. Останніх представлено в Азовському морі одним видом дельфінів — азовкою. Видовий склад риб становить 79 видів, з яких промислове значення мають тюлька, хамса, бички, оселедець, судак, кефаль, камбала, осетрові та ін. Зообентос представлений молюсками, червами, ракоподібними. Для відтворення і розширення видового складу рибних ресурсів, особливо осетрових, створюються штучні нерестовища й рибоводні заводи. Проводяться експерименти з впровадження марикультури.</p>

					</div>
					<br>
				</div>

			</section>

		</div>

	</main>

	<footer class="footer">

		<div class="footer__container">

			<h2 id="h-6" class="footer__title">Автор ВУЕ:</h2>
			<br>
			<ul>
				<li><a href="#" target="_blank">С. Г. Богуславський</a></li>
				<li><a href="#" target="_blank">Л. І. Митін</a></li>
				<li><a href="#" target="_blank">В. С. Токовенко</a></li>
			</ul>

		</div>
	</footer>


</body>

</html>